
</div><div class="dw-content">
<h3 class="sectionedit1" id="danshouding">Danshouding</h3>
<div >

<p>
<em>Vul de tekst op deze pagina vooral aan of verbeter deze. Het is hier een opzet die (net als de tekst van de rest van de site) nog niet correct en volledig is.</em>
</p>

<p>
Een goede danshouding is natuurlijk belangrijk. Er zijn een paar verschillende houdingen voor koppeldansen. Voor het gemak wordt “dame” en “heer” gebruikt ter aanduiding van de 2 danspartners, maar de rollen kunnen ook omgedraaid worden. Ook gebeurt het wel dat 2 dames of 2 heren met elkaar dansen. Beter kan dus eigenlijk gesproken worden van “leider m/v” en “volger m/v” (en zelfs dat kan door bijvoorbeeld een variatie uit te voeren binnen een dans veranderen).
</p>

</div>

<h4 class="sectionedit2" id="half-open">Half-open</h4>
<div class="level4">

<p>
Half-open houding, wat eigenlijk de standaard danshouding is. Je staat tegenover elkaar, de rechter-arm van de heer op de rug van de dame (tussen de schouderbladen, meestal op de BH-sluiting) met platte hand.
</p>

<p>
(Als dit als te close wordt ervaren is het ook mogelijk de hand meer richting het rechterschouderblad te verplaatsen)
</p>

<p>
De basis van deze danshouding komt voor uit het kader dat de heer met zijn rechterarm en bovenlichaam vormt. De heer houdt de schouders laag, en de rechterarm gebogen voor zich. Het bovenlichaam en de rechterarm vormen samen een stevig geheel, waar de dame licht in kan leunen. Als de heer nu draait met zijn lichaam, gaat de rechterarm met daarin de dame, mee.
</p>

<p>
De linkerhand van de dame ligt in beginsel op de bovenarm/schouder van haar danspartner. Zij legt de V tussen duim en wijsvinger tegen de schouder aan. Afhankelijk van hoe intiem er gedanst wordt, kan de hand hoger op de schouder of zelfs helemaal rond de nek van de heer gelegd worden.
</p>

<p>
De schouders van de heer en de dame zijn parallel aan elkaar. Ieder heeft z'n voeten ongeveer op heupbreedte, recht naast elkaar, en beide danspartners hebben hun rechtervoet (ongeveer een halve voetlengte) tussen de voeten van de ander staan.
</p>

<p>
De rechterhand van de dame legt zij in de linkerhand van de heer. De heer sluit zijn vingers licht om de hand van de dame. De positie van beide handen is bij een ontspannen dans ongeveer op schouderhoogte, midden tussen de twee dansers in. Dit wordt ook wel de vlaggestok genoemd.
</p>

<p>
Deze vlaggestok heeft geen leidende functie (behalve bij het aangeven van sommige variaties). Het is voor de dame erg onplezierig wanneer de heer haar arm naar achteren drukt. 
</p>

<p>
Beide partners dragen zelf hun eigen armen en laten die niet op de arm van de ander hangen.
</p>

</div>

<h4 class="sectionedit3" id="gesloten">Gesloten</h4>
<div class="level4">

<p>
Gesloten houding, waarbij beide armen van de heer op de rug van de dame zitten. De armen van de dame rusten op of achter de schouders van de heer.
Open
</p>

<p>
Open houding, hier moet nog een omschrijving voor komen.
</p>

</div>

<h4 class="sectionedit4" id="aanwijzingen">Aanwijzingen</h4>
<div class="level4">
<ul>
<li ><div class="li">Om samen te kunnen draaien in een koppeldans, is het belangrijk dat de dame licht leunt in de rechterarm van de heer. Daardoor vorm je als koppel 1 geheel en krijg je een gezamelijk zwaarte-/draaipunt. De dame moet hiervoor durven te leunen, maar de heer moet ook het vertrouwen geven dat nodig is om te durven leunen. Dit is een subtiele balans tussen tegendruk geven en tegelijkertijd laten vieren. Oefen dit vooral eens 'droog', en durf tegen elkaar te zeggen hoe het voelt of hoe het anders zou kunnen.</div>
</li>
<li ><div class="li">De dame leunt als het ware als een plank naar achter, in de arm van de heer. dus niet met een holle rug, als een hoepeltje achterover, maar ook niet door je kont naar achter te steken.</div>
</li>
<li ><div class="li">In het stijldansen staan paren vaak tot en met de heupen tegen elkaar aangeplakt, en komt veel van het leiden ook door de heupen. Veel balfolkies hebben echter een houding waarbij wat afstand zit, en het leiden met de heupen niet werkt. Het is dan belangrijk om de rechter-arm (voor de heer) stevig te houden en deze alle bewegingen van het lichaam te laten vertalen naar de rug van de dame. Het is echt wel zo dat wanneer je leidt met je volledige lichaam en je een lichte spanning in de armen houdt de vrouw hierop kan volgen. Het is daarbij wel belangrijk dat je vanuit je bovenlichaam beweegt.</div>
</li>
<li ><div class="li">Als een man een vrouw naar de vloer begeleidt, of bijvoorbeeld een Cercle danst, dan is de hand van de man onder. </div>
</li>
</ul>

</div>

</div>
          
        

      </article>
</body></html>