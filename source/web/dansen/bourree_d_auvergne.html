
</div><div class="dw-content">
<h3 class="sectionedit1" id="bourree_d_auvergne">Bourrée d'Auvergne</h3>
<div >

<p>
De moeder van alle bourrées
</p>

</div>

<h4 class="sectionedit2" id="opstelling">Opstelling</h4>
<div class="level4">

<p>
In koppel: verspreid over de ruimte, handen los, naast elkaar.
</p>

<p>
Heer staat links, dame rechts van de heer. Rechterschouders naar elkaar; dame en heer kijken dus in tegengestelde richting. In feite staat de heer ook rechts van de dame.
</p>

</div>

<h4 class="sectionedit3" id="basis">Basis</h4>
<div class="level4">

</div>

<h5 id="pas">Pas</h5>
<div >

<p>
Wisselpas met dien verstande dat de tweede pas op de bal van de voet gebeurt (ook kan: alleen de hiel). Onthoud: plat-bal-plat. Met welke voet men begint is niet vastgelegd.
</p>

</div>

<h5 id="houding">Houding</h5>
<div >

<p>
De benen in lichte spreidstand, iets breder dan de heupen. Voeten licht uitgedraaid.
</p>

<p>
Knieën te allen tijde licht gebogen.
</p>

<p>
Belangrijk is dat er geen bounce optreedt. Hoofd blijft op één horizontale lijn.
</p>

</div>

<h5 id="richtingen">Richtingen</h5>
<div >

<p>
Er zijn 5 richtingen te doen met bovenstaande pas: Vooruit, achteruit, diagonaal, zijwaarts en draaien om eigen lichaams-as.
</p>

<p>
Altijd blijft de plat-bal-plat gehandhaafd. Dit kan lastig zijn bij met name de zijwaartse beweging. Hierbij is het belangrijk de voeten uitgedraaid te houden, zodat je meer ruimte hebt voor het kruisen. Kruisen mag voor zowel als achter (is niet vastgelegd).
</p>

</div>

<h5 id="figuren">Figuren</h5>
<div >

<p>
Officieel is niets vastgelegd, maar als houvast kan de volgende volgorde dienen die op bals te doen gebruikelijk is:
</p>
<ul>
<li ><div class="li">4 x banaan</div>
</li>
<li ><div class="li">4 x rond </div>
</li>
</ul>

</div>

<h5 id="uitleg">Uitleg</h5>
<div >

<p>
<strong>Banaan</strong>
</p>

<p>
Heer en dame schuiven vier maten voor elkaar langs naar rechts waarbij kijkrichting, schouders en heupen op dezelfde lijn blijven (frontaal naar partner).
</p>

<p>
Na vier maten van richting veranderen en op de volgende vier maten weer terug naar de beginpositie.
</p>

<p>
De figuur die op de grond wordt afgelegd is banaanvormig, vandaar de naam “banaan”.
</p>

<p>
<strong>Rond</strong>
</p>

<p>
Heer en dame cirkelen om elkaar heen, richting is niet vastgelegd. Er mag ook van richting gewisseld worden.
</p>

<p>
Heer of dame kan bovendien om eigen as draaien; ook hier is de richting niet vastgelegd.
</p>

<p>
Te doen gebruikelijk is wel dat de asdraaiende tegengesteld draait aan de paar-draai.
</p>

<p>
Te doen gebruikelijk is dat er één persoon om de as draait, niet beide.
</p>

<p>
<strong>Belangrijk</strong>
</p>

<p>
De “volger” spiegelt de lichaamshouding van de “leider”.
</p>

<p>
Er zijn vijf richtingen:
</p>
<ul>
<li ><div class="li">Frontaal</div>
</li>
<li ><div class="li">Linkerschouders naar elkaar</div>
</li>
<li ><div class="li">Rechterschouders naar elkaar</div>
</li>
<li ><div class="li">Diagonaal links</div>
</li>
<li ><div class="li">Diagonaal rechts </div>
</li>
</ul>

<p>
De “leider” kan/mag/moet van oriëntatie wisselen en de “volger” volgt. Er is altijd contact met de partner.
</p>

</div>

<h4 class="sectionedit4" id="aanwijzingen">Aanwijzingen</h4>
<div class="level4">

<p>
Allerbelangrijkste is dat de “leider” duidelijk aangeeft (richtingen, orientatie, draaien) en de “volger” goed oplet en goed volgt. Daarom moet er altijd goed contact tussen beide zijn.
</p>

<p>
Het is echter ook mogelijk dat leider en volger van rol wisselen, of dat elk op willekeurige momenten een initiatief ontplooit. Hiervoor is goed contact uiteraard nóg belangrijker.
</p>

</div>

<h4 class="sectionedit5" id="variaties">Variaties</h4>
<div class="level4">

<p>
Aan het einde van de banaan kan men de frappés doen. Dit zijn lichte stampjes.
</p>

<p>
Er zijn enorm veel varianten mogelijk aangezien er niets is vastgelegd.
</p>

<p>
Voorbeeld: stel je bent de banaan begonnen met L. Dan zou je het volgende kunnen doen:
</p>

<p>
1: L R L / 2: R L R / 3: L – R-stamp / 4: R-stamp – – 
</p>

<p>
En vervolgens met L weer op de terugweg naar links
</p>

<p>
Idem aan de andere kant van de dame.
</p>

<p>
Bij een vrijere dans kunnen bijvoorbeeld richtingsveranderingen en andere initiatieven aangekondigd worden met een frappé. 
</p>

</div>

<h3 class="sectionedit6" id="voorbeeld_muziekjes_en_filmpjes">Voorbeeld muziekjes en filmpjes</h3>
<div >
<ul>
<li ><div class="li">Bourrée 3t d'Auvergne instructie</div>
</li>
</ul>
<iframe allowfullscreen="" class="vshare__none" frameborder="0" height="350" scrolling="no" src="https://www.youtube.com/embed/A186jBMs6sE" width="425"></iframe><ul>
<li ><div class="li">Chemins de Traverse au bal folk de Bures-sur-Yvette le samedi 19 mai 2007 </div>
</li>
</ul>
<iframe allowfullscreen="" class="vshare__none" frameborder="0" height="350" scrolling="no" src="https://www.youtube.com/embed/NcIXw6u-65U" width="425"></iframe>
</div>

</div>
          
        

      </article>
</body></html>