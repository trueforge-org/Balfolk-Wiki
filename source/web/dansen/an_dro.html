<html><head></head><body><div>
<h3 id="an_dro">An Dro</h3>
<div>

<p>
Dit is een (meestal) rustige, haast meditative dans.
</p>

</div>

<h4 id="opstelling">Opstelling</h4>
<div>

<p>
Iedereen in 1 of meerdere lange slierten. Waar mannen en vrouwen in de rij staan maakt nu niet meer uit; oorspronkelijk stond er een man aan het begin van de rij.
</p>

</div>

<h4 id="basis">Basis</h4>
<div>
<ul>
<li><div>Volg-de-leider: houdt elkaar vast bij de pinken, palm van de hand wijst omlaag. Je haakt je pink in de pink van de persoon naast je. Ook al hebben alleen de pinken elkaar vast, de hele onderarm houdt contact. Op die manier 'verlies' je elkaar niet. De leider en laatste kunnen de vrije arm op de rug doen. In Bretagne wordt dit heel vaak ook niet gedaan. Voor dames: mocht je iets met de vrije arm willen doen, pak dan je rok in je hand. De hand op de rug is traditioneel iets voor mannen.</div>
</li>
<li><div>Verplaatsingsrichting is naar links, kijkrichting is vooruit. Je beweegt dus zijwaarts, en altijd alleen naar links.</div>
</li>
<li class="node"><div>Patroon voeten van 2x vier tellen (dus twee maten):</div>
<ul>
<li><div>I: wisselpas naar links gevolgd door een tel rust (links - rechts - links - rust)</div>
</li>
<li><div>II: wisselpas op de plaats, begint met rechts, gevolgd door een tel rust (rechts - links - rechts - rust) </div>
</li>
</ul>
</li>
<li><div>Patroon handen van 2x vier tellen: draaibeweging met handen. De beweging lijkt op een “9”, draai hem van onderaf in met rustpunt op de drie van de eerste maat, daarna bovenlangs weer terug. Deze armbeweging gaat niet hoger dan de schouders. </div>
</li>
</ul>

</div>

<h4 id="aanwijzingen">Aanwijzingen</h4>
<div>
<ul>
<li><div>Bij de start van de uitleg: nog niet de handbeweging, maar de armen gewoon losjes naar beneden laten hangen</div>
</li>
<li><div>Dames en heren, denk even na of er ringen om de ringvinger zitten die misschien danspartners pijn kunnen doen. Zo ja, even verplaatsen. Kleine moeite en echt heel erg veel meer dansplezier.</div>
</li>
<li><div>Niet te hard knijpen!</div>
</li>
<li><div>Rustig in de swing van het liedje blijven.</div>
</li>
<li><div>De eerste stap naar links een beetje nadruk en zwier geven</div>
</li>
<li><div>Loop niet te hard, anders rekken de middelsten zo uit</div>
</li>
<li><div>Ga niet naar rechts, voren of achteren, alleen naar links en op de plaats</div>
</li>
<li><div>Dit is van oorsprong een boerendans, dus op klompen. Probeer de voeten meer te schuiven in plaats van ze op te tillen</div>
</li>
<li><div>Wees stil, geniet van de kadans</div>
</li>
<li><div>Doe ogen dicht (maar niet als je de eerste van de rij bent!)</div>
</li>
<li><div>Wanneer de armen naar beneden gaan, deze ontspannen</div>
</li>
<li><div>Nog even over die pinken: de palm van je hand wijst omlaag. Je pink zit dan dus aan de “buitenkant” van je hand. </div>
</li>
</ul>

</div>

<h4 id="variaties">Variaties</h4>
<div>
<ul>
<li><div>Maak meer dan een sliert.</div>
</li>
<li class="node"><div>patronen door de leider:</div>
<ul>
<li><div>ga vaak weer vlak voor de heensliert weer terug zodat iedereen elkaar aan kan kijken.</div>
</li>
<li><div>ga voor de grap eens onder iemands a
</div>
          </li></ul></li></ul></div>
        </div>

      
</body></html>