<html><head></head><body><div class="dw-content">
<h3 class="sectionedit1" id="polska">Polska</h3>
<div>

<p>
De polska is een van origine Zweedse dans. Er zijn hiervan vele variaties waarbij de meesten worden geteld in drieën en het accent en daarmee ook de stap in de basispas op de 1 en de 3 ligt. Je krijgt qua telling dus <strong>1</strong>2<strong>3</strong> <strong>1</strong>2<strong>3</strong>.
</p>

</div>

<h3 class="sectionedit2" id="bingsjoe">Bingsjö</h3>
<div>

<p>
Bingsjö de polska variant die in Nederland het meest gedanst wordt en hier dan ook algemeen gezien wordt als dé polska.
</p>

</div>

<h4 class="sectionedit3" id="opstelling">Opstelling</h4>
<div class="level4">

<p>
In deel A sta je zij aan zij, de “dame” legt haar linkerhand op de rechterschouder van de “heer” en de “heer” legt zijn rechterarm om de taille van de “dame”
</p>

<p>
In deel B sta je in gesloten danshouding.
</p>

</div>

<h4 class="sectionedit4" id="basis">Basis</h4>
<div class="level4">

<p>
De muziek is in driekwartsmaat.
</p>

<p>
In deel A “schrijd” je als paar tegen de wijzers van de klok in door de zaal. De “dame” start met haar rechtervoet, de heer met links: de buitenste voeten bewegen dus tegelijk, en vervolgens de binnenste voeten ook. De stap met de buitenste voeten is op tel 1, de stap met de binnenste voeten op tel 3. De cadans is dus: een-ne twee, een-ne twee, etc.
</p>

<p>
In deel B draai je om elkaar heen; dit gedeelte van de dans wordt vaak onderschat: het ziet er, als het soepel gaat, eenvoudig uit, maar omdat man en vrouw niet simultaan dezelfde passen zetten, vergt het enige oefening. Het inzetten van de draai wordt door de “heer” gedaan. De pas van de “heer” is links-samen-rechts, links-samen-rechts. De pas van de “dame” is samen-rechts-links, samen-rechts-links. Op “samen” trek je de rechtervoet bij de linker.
</p>

<p>
Deel A en B zijn niet vast te stellen in aantal maten of tellen; soms hoor je duidelijk in de muziek een overgang van het ene deel op het andere, maar je mag zelf bepalen wanneer en hoe lang je draait.
</p>

</div>

<h4 class="sectionedit5" id="aanwijzingen">Aanwijzingen</h4>
<div class="level4">

<p>
Om de stappen in het draai-gedeelte goed onder de knie te krijgen, is het nuttig om het eerst individueel te oefenen, waarbij je al wel om een denkbeeldige partner heen draait. 
</p>

</div>

<h4 class="sectionedit6" id="variaties">Variaties</h4>
<div class="level4">

</div>

<h5 id="bakmes">Bakmes</h5>
<div>

<p>
Bij bakmes draai je linksom in plaats van rechtsom. (Betere uitleg gewenst.)
</p>

<p>
Andere vormen van polska's of afgeleiden hiervan (op basis van muziek en/of de dans) zijn:
</p>
<ul>
<li><div class="li"><a class="wikilink2" href="doku.php﹖id=doku.php﹖id=nl﹕dansen﹕polska﹕boda.html" rel="nofollow" title="nl:dansen:polska:boda">Boda</a></div>
</li>
<li><div class="li"><a class="wikilink2" href="doku.php﹖id=doku.php﹖id=nl﹕dansen﹕polska﹕springlek.html" rel="nofollow" title="nl:dansen:polska:springlek">Springlek</a></div>
</li>
<li><div class="li"><a class="wikilink2" href="doku.php﹖id=doku.php﹖id=nl﹕dansen﹕polska﹕slaengpolska.html" rel="nofollow" title="nl:dansen:polska:slaengpolska">Slängpolska</a></div>
</li>
<li><div class="li"><a class="wikilink2" href="doku.php﹖id=doku.php﹖id=nl﹕dansen﹕polska﹕slaengpolska.html" rel="nofollow" title="nl:dansen:polska:finnskogpols">Finnskogpols</a></div>
</li>
</ul>

</div>

<h3 class="sectionedit7" id="voorbeeld_muziekjes_en_filmpjes">Voorbeeld muziekjes en filmpjes</h3>
<div>
<iframe allowfullscreen="" class="vshare__none" frameborder="0" height="350" scrolling="no" src="https://www.youtube.com/embed/Cx1qx288lZI" width="425"></iframe>
</div>

<h3 class="sectionedit8" id="externe_pagina_s">Externe Pagina's</h3>
<div>
<ul>
<li><div class="li"><a class="urlextern" href="BFdances.html#polska" rel="nofollow" title="http://celticbompa.4t.com/BFdances.html#polska">Celtic Bompa Polksa</a></div>
</li>
</ul>

</div>

</div>
          
        

      
</body></html>