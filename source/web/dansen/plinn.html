<html><head></head><body><div>
<h3 id="plinn">Plinn</h3>
<div>

<p>
Bretons springen tot je er bij neervalt
</p>

</div>

<h4 id="opstelling">Opstelling</h4>
<div>

<p>
In kringen of slierten, houding zoals bij hanter dro. Afwisselend man - vrouw (belangrijk voor het tweede deel)
</p>

</div>

<h4 id="basis">Basis</h4>
<div>

<p>
Een volledige suite bestaat uit drie delen. Buiten Bretagne speelt men wel eens enkel deel 1 of deel 3.
</p>
<ul>
<li><div>Deel 1 (ton simple) en 3 (ton double): </div>
</li>
</ul>

<p>
Dicht bij elkaar in de kring of sliert. Geen beweging met de armen zoals bij andro of larid√©. Voetenwerk: spring met twee voeten samen lichtjes naar links, spring met twee voeten samen ter plaatse, polkasprongetje ter plaatse: links-rechts-links (of samen).
</p>

<p>
Het ritme is: lang/lang/kort kort/lang.
</p>

<p>
Vooral deel 3 wordt vaak heel erg lang gespeeld, tot je erbij neervalt of in trance bent.
</p>
<ul>
<li><div>Deel 2 (bal) </div>
</li>
</ul>

<p>
Dient als verademing. In koppel tegen de dansrichting in. Gekruist armen voor. Opstelling zoals bij de gigue. De muziek bestaat uit de afwisseling van een traag en een snel deel (aantal maten verschilt al naargelang de melodie en de voorkeur van de groep)
</p>
<ul>
<li><div>Traag deel: </div>
</li>
</ul>

<p>
Wandel langzaam tegen de klok in de kring rond. Armen bewegen daarbij ritmisch naar voor en naar achter.
</p>
<ul>
<li><div>Snel deel: </div>
</li>
</ul>

<p>
Zelfde pas als in deel 1 en 3. Maar nu in koppel. Eerste sprong naar links, tijdens andere sprongen keer je langzaam naar je oorspronkelijke plaats terug.
</p>

</div>

<h4 id="aanwijzingen">Aanwijzingen</h4>
<div>

<p>
Bretoense dansen halen hun energie altijd uit de grond. Er wordt niet hoog gesprongen (hoofden blijven vrij vlak). Als je dicht bij elkaar staat en elkaar goed ondersteunt, kan je de sprongen eindeloos lang volhouden: je geeft energie aan elkaar.
</p>

</div>

<h4 id="variaties">Variaties</h4>
<div>

<p>
Tijdens deel 1 en 3: allerlei mogelijke versieringen in het benenwerk tijdens de sprongen. Zolang je maar in het basisritme blijft en de groepsenergie niet verstoort.
</p>

<p>
Tijdens deel 2: In het trage deel kan je (met de handen altijd gekruist) de partner onder door draaien In het snelle deel kan je je naar elkaar toedraaien, lichte spanning in de armen zetten en tegen hoge snelheid al plinn-springend rond elkaar draaien.
</p>

</div>

</div>
          
        

      
</body></html>