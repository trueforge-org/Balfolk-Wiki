---
title: "Cercle"
---

Een vrolijke mixer. Wordt in Vlaanderen Tovercirkel genoemd. In Frankrijk
ook wel Cercle circassien.

## Opstelling

Een grote cirkel met om en om man en vrouw; iedereen houdt elkaars
handen vast. De vrouwen leggen hun handen bovenop de handen van de
Leider. De 'eerstvolgende paren' zijn (man rechts / vrouw links).

## Basis

Muziek in 3 delen (A, B, C), elk deel 2x herhaald.

### A

- (4 maten) 4 stappen naar voren (cirkel wordt kleiner), 4 stappen
  naar achter (cirkel wordt groter).
- Laat elkaar los.
- (4 maten) Volgers 4 stappen naar voren - 4 stappen naar achter,
  terwijl heren meeklappen.
- (4 maten) Heren 4 stappen naar voren - OMDRAAIEN om linker
  schouder – 4 stappen naar hun nieuwe partner.

### B

- Pak je partner beet.
- (8 maten / 16 tellen) Draai klokwaarts rondjes op de muziek als paar
  (dit heet _spinnen_). De meest gangbare houding in Nederland is met de
  rechterhand op de rechterschouder van de partner en de linkerhanden
  stevig in elkaar daaronder; zet de rechtervoeten met de buitenkant
  tegen elkaar als draaicentrum.
- Aan het einde draait de man de vrouw door in de laatste 2 maten:
  de rechterhand haalt de rechterhand van de Volger van zijn schouder,
  beweegt die met de klok mee voor de Volger langs zodat zij rechtsvoor
  de Leider staat; de rechterarm van de Leider loopt achter de Volger
  langs en de linkerhanden blijven elkaar vasthouden. Met het gezicht
  tegenklokwaarts komt men weer in de kring terecht.

### C

- (8 maten / 16 tellen) Loop als paar in deze houding tegen de klok in,
  rustig op de cirkel.
- De Leider kan met zijn linkerhand de Volger laten draaien en aan zijn
  rechterkant laten uitkomen, waarna hij overneemt met zijn rechterhand
  en een nieuwe Volger ontvangt in zijn linkerhand.

## Aanwijzingen

Hoe houd je vast:

- A: gewoon handen vast, heren handen onder.
- B: verschillende mogelijkheden:
  - In Nederland en Vlaanderen: rechterhand bij partner op de
    rechterschouder, linkerhand eronder; houd spanning zodat je samen
    naar achter kunt hangen voor meer vaart. Plaats de rechtervoeten met
    de buitenkant tegen elkaar in het midden en draai met de linkervoet.
  - In Wallonië en Frankrijk: halfopen danshouding met de rechtervoeten
    aan de buitenkant tegen elkaar; 'step' met de linkervoet. Aan het
    eind van het tollen is het dan makkelijk te openen en in deel C in
    open danshouding rond te wandelen.
- C: rechterhanden hoog (Volger houdt rekening met de armlengte van de
  Leider), linkerhanden op heuphoogte.

## Variaties

- Na het naar binnen lopen: iedereen tegelijk laten draaien.
- De twee personen naast je draaien tijdens het naar binnen lopen.
- Heren kunnen in het midden leuke dingen doen:
  - Hi5
  - Bokje springen
  - Ruilen van plek met een andere Leider
  - Springen met de borst tegen elkaar aan
- Volgers kunnen hetzelfde doen.
- In deel C: elkaar bij het middel vastpakken voor een snellere,
  kleinere draaicirkel.

## Voorbeeld muziekjes en filmpjes

- Bladmuziek: [Tovercirkel](http://bladmuziek.dennisreidsma.nl/gonnagles/index.php/tunes/single/101)
- Opname: [Tovercirkel](http://bladmuziek.dennisreidsma.nl/gonnagles/index.php/tunes/single/101)
- Cercle circassien (algemeen)
- Double D op de Elf Fantasy Fair (workshop van Wen en Emelie)

## Externe Pagina's

- [Celtic Bompa Circassian Circle](BFdances.html#tovercirkel)

<iframe allowfullscreen="" frameborder="0" height="350" scrolling="no" src="https://www.youtube.com/embed/-G0zatPjrh4" width="425"></iframe>

<iframe allowfullscreen="" frameborder="0" height="350" scrolling="no" src="https://www.youtube.com/embed/0GK8_DS5ZMg" width="425"></iframe>


- De 2 personen naast je draaien tijdens naar binnen lopen

